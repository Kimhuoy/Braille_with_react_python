រដ្ឋមន្រ្តីការបរទេសចិន លោក វ៉ង់យី បានប្រាប់ប្រធានាធិបតីបារាំង លោក ម៉ាក្រុង ថា ទីក្រុងប៉េកាំងឲ្យតមៃ្លចំពោះគោលជំហរ «ឯករាជ្យ៍ របស់ប្រទេសបារាំង ក្នុងឲកាសដែលអ្នកទាំងពីរបានជួបពិភាក្សាគ្នា នៅទីក្រុងប៉ារីស កាលពីថៃ្ងអង្គារសប្តាហ៍នេះ។ នេះបើតាមការចេញផ្សាយដោយ ទីភ្នាក់ងារព័ត៌មាន អេអេវភី នាថៃ្ងពុធ ទី២១ ខែកុម្ភៈ ឆ្នាំ២០២៤ ។អំឡុងជំនួបជាមួយមេដឹកនាំបារាំង ក្នុងគោលដៅចុងក្រោយ នៃដំណើរបំពេញទស្សនកិច្ចប៉ុន្មានថៃ្ងមកនេះ នៅតំបន់អឺរ៉ុប លោក វ៉ង់ បានចាត់ទុកប្រទេសទាំងពីរ ជាកម្លាំងដ៏មានសារសំខាន់បំផុត នៅក្នុងពិភពលោកពហុប៉ូល។ លោក វ៉ង់ បានបន្តថា ចិននិងបារាំងគួរតែពង្រឹងកិច្ចសម្របសម្រួលយុទ្ធសាស្រ្ត និងជំរុញកិច្ចសហប្រតិបត្តិការយុទ្ធសាស្រ្តឲ្យកាន់តែស៉ីជម្រៅ ហើយចូលរួមចំណែកទៅក្នុងការលើកកម្ពស់សុខសន្តិភាព និងស្ថិរភាពសកល។ លោកប្រមុខការទូតចិន បានសង្កត់ធ្ងន់ដូច្នេះថា «ភាគីចិនឲ្យតមៃ្លការប្រកាន់គោលជំហររបស់បារាំង ចំពោះគោលនយោបាយការបរទេសមួយ ដែលមានភាពឯករាជ្យ៍។គួរបញ្ជាក់ថា បារាំងនិងចិនក្នុងពេលប៉ុន្មានឆ្នាំមកនេះ បានព្យាយាមរឹតបន្តឹងចំណងទាក់ទងរវាងគ្នា ដោយរដ្ឋមន្រ្តីការបរទេសបារាំង បានទៅបំពេញទស្សនកិច្ចនៅទីក្រុងប៉េកាំង កាលពីខែវិច្ឆិកា ឆ្នាំ២០២៣ ហើយលើកឡើងថា ប្រទេសទាំងពីរចាំបាច់ត្រូវរួមគ្នាស្វះសែ្វងរកចមើ្លយ សម្រាប់បញ្ហាប្រឈមធំៗ។ រីឯលោក ម៉ាក្រុង ផ្ទាល់បានបំពេញទស្សនកិច្ច ទៅកាន់ប្រទេសចិន កាលពីខែមេសា ឆ្នាំមុន។ កាលពីថៃ្ងអង្គារ លោក វ៉ង់ ក៏បានបង្ហាញក្តីសង្ឃឹមដែរថា បារាំងនឹងបន្តដើរតួនាទីស្ថាបនា នៅក្នុងការអភិវឌ្ឍ ប្រកបដោយភាពវិជ្ជមាននិងស្ថិរភាព នៃទំនាក់ទំនងចិន៊អឺរ៉ុប។